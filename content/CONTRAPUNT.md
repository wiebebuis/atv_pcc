Waarom hoofdletters? CONTRAPUNT is niet slechts een concept maar een "concept van hogere orde". Het is één van de [[Kennisdomeinen]] is die in deze vault zijn onderscheiden. 

Binnen het huidige veld van de muziektheorie wordt contrapunt gezien als een aparte discipline (vaak ten onrechte beschouwd als de tegenstelling van harmonieleer).

Het onderricht in contrapunt richt zich in het algemeen op twee benaderingen:

1. Het zogenaamde "streng" contrapunt of [[Modaal contrapunt]] dat de muziek van de vocale polyfonie in een modaal idioom van de (latere) Renaissance weerspiegelt; het gaat dan om de muziek van componisten als Josquin des Prez, Jacob Obrecht en ook Giovanni Pierluigi da Palestrina. 
2. Het zogenaamde "tonaal contrapunt" of "[[Harmonisch contrapunt]]"  dat de muziek van de latere barok in een majeur-mineur idioom weerspiegelt. Binnen deze benadering wordt de "harmonische polyfonie" van Johann Sebastian Bach als het hoogst haalbare beschouwd.

Contrapuntische muziek kan gezien worden als onderdeel van het ruimere begrip **polyfonie**.
[[Polyfonie]]