In meerstemmige muziek de hoogste en laagste stem of partij. In vierstemmige zetting zijn dat de Sopraan en de Bas.

Deze twee stemmen spelen een bepalende rol als het gaat om de de harmonisch-contrapuntische invulling van een (tonaal) werk.

Benaderen we bas en sopraan als een tweestemmig contrapunt, en schrijven we dat op "correcte" wijze, dan blijkt in de praktijk dat m.b.t. de verdere harmonisch-contrapuntische aanvulling de complexiteit al flink is gereduceerd. Dit is ook in lijn met de onderwijspraktijk uit de 18e eeuw van bijvoorbeeld Johann Sebastian Bach. Een van zijn kernopgaven was het aanvullen van een gegeven Bas en Sopraan tot een vierstemmige zetting.

