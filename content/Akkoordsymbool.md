Vooral in gebruik in jazz, pop, lichte muziek: 
- Een hoofdletter geeft een majeurdrieklank aan. 
- Mineurdrieklanken worden aangeduid met - of m na de hoofdletter (Am of A-) soms ook met een kleine letter (a). 
- Arabische cijfers worden gebruikt voor toevoegingen/uitbreidingen en kruisen en mollen bij Arabische cijfers voor alteraties. 
- In principe staan Arabische cijfers voor absolute intervallen en _niet_ voor laddereigen tonen. Dus C7, D7 en G7 zijn allemaal dominantseptiemakkoorden. De 7 is altijd een kleine septiem toegevoegd aan een drieklank. 
- In C majeur is I7 een groot septiemakkoord,II7 een klein septiemakkoord en V7 een dominantseptiemakkoord.
- Daarnaast hanteren we bij akkoordsymbolen het fenomeen van de **toegevoegde toon (added note)** en de **suspension (sus)**. F6 duidt op een grote drieklank met toegevoegde grote sext (f-a-c-d). F4 of F sus4 duidt op de samenklank f-bes-c. In de klassieke traditie werd een dergelijk akkoord vaak voortgezet naar f-a-c, een 4-3 lijntje in relatie met  de bastoon. De dissonante toon bes lost op naar de terts van de drieklank. In jazz (en de post-romantische muziek...) wordt dat niet langer als noodzakelijk gezien. De suspension wordt niet beschouwd als een dissonant in de traditionele betekenis. 

Zie ook deze link (Aebersold) [https://www.jazzbooks.com/mm5/download/FREE-nomenclature.pdf]