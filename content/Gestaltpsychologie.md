Een stroming in de 20e eeuwse psychologie die zich richtte op de bestudering van menselijke waarneming. Veel onderzoek werd verricht naar visuele waarneming, waarbij patroonherkening (of patroonconstructie) een kernonderwerp was. 

Een veel gebruikt citaat is: "het geheel is meer dan de som der delen".

De Gestaltprincipes van de visuele waarneming zijn ook goed toepasbaar bij de (auditieve) waarneming van muziek:
- figuur-achtergrond (muzikaal: solist en begeleiding, melodie en (akkoord)begeleiding, het gebruik van rusten, ...)
- groepering door gelijkenis (muzikaal: strijkers, houtblazers, koperblazers; akkoorden, motieven, ...)
- groepering door nabijheid (muzikaal: register, kleur, akkoord, motief, ...)
- "closure" (muzikaal: rust, cadens, fermate, ...).