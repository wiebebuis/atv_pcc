---
title: atv_pcc 
---
**NB**: Je moet op deze pagina aan de linkerkant een **Verkenner/Explorer** zien. Zie je die niet? Zoom dan **uit** met je browser naar een waarde < 100% totdat de explorer verschijnt. :-)
![[obsidian overzichtsplaatje licht.png]]

Op deze plaats deel ik mijn **Obsidian** vault die ik aan het opbouwen ben voor de *kennisdomeinen* van het onderwijs in Algemeen Theoretische Vakken aan het Prins Claus Conservatorium in Groningen. Het idee achter deze "repository" is:

Het opbouwen en delen van een *evoluerend semantisch netwerk*, dat het onderwijs en denken over onderwijs kan ondersteunen in aanvulling op gebruikelijke hulpmiddelen (zoals websites en een leeromgeving zoals Moodle).

Het is te vergelijken met wat tegenwoordig wel een [[Digital garden]] wordt genoemd.

Obsidian biedt de mogelijkheid om concepten aan elkaar te linken op inhoudelijke gronden, waardoor onderlinge relaties kunnen worden gevisualiseerd. Een link is dus het gevolg van een weloverwogen beslissing. (Dat is iets anders dan het algoritmisch laten genereren van links op basis van gemeenschappelijke woorden/termen tussen teksten). 

Het is een (voor mij noodzakelijke) volgende stap na een periode met een statische site (www.skole.nl). Er is inmiddels ook een "zandbak" site met voorbeelden van mogelijke interactieve opgaven. (www.h5p.skole.nl).  Het bouwt voort op de gedachten achter de invulling van Contextuele Studies.

Het is een uitvloeisel van dingen die ik geleerd heb op het gebied van Conceptueel Leren en  PKM (Personal Knowledge Management).
Belangrijke inspiratiebronnen zijn
- John D. Novak - *Learning, Using and Creating Knowledge* (voor zijn visie op onderwijs en leren)
- SÃ¶nke Ahrens - *How to Take Smart Notes* (voor zijn visie op lerend studeren en studerend leren).

**Technische info**: De "vault" (kenniskluis) wordt bijgehouden met **Obsidian**  (www.obsidian.md) , gegenereerd tot html-files met **Quartz** gemaakt door  Jacky Zhao (https://quartz.jzhao.xyz/) en gehost op op www.github.com m.b.v. **Github Pages**.

**Dank aan**: 
- Jan Ruerd Oosterhaven die me attendeerde op het bestaan van Obsidian.
- Nicole van der Hoeven: voor haar duidelijke YT-video om Obsidian, Quartz, Git en Github aan de praat te krijgen. 
- Zsolt Viczian: voor zijn YT-video's op het terrein van PKM (Personal Knowledge Management) en het gebruik van Obsidian en aanvullende tools daarbij.


