Hierbij gaat het om een relatief kort (meestal instrumentaal werk) in een tamelijk vrije vorm. Deze vrijheid heeft te maken met het etiket, dat afkomstig is van het latijnse inventio: het is een term uit de retorica, die in de Renaissance opduikt in verhandelingen over muziek.
Inventio betekent letterlijk uitvinding of vondst en heeft in de retorica betrekking op het centrale onderwerp van een **betoog**. In muzikale zin gaat het dan om een **muzikaal idee** dat in een compositie uitgewerkt wordt. Zo'n idee werd door Zarlino eerder een [[Soggetto]] genoemd.

Bachs 15 tweestemmige en 15 driestemmige inventies zijn de meest bekende voorbeelden van muzikale inventies.
De tweestemmige worden eerst preambulum en later *inventio* genoemd, de driestemmige uiteindelijk *sinfonia*, maar daarvoor fantasia.
Ze zijn bedoeld als leerboek, geschreven voor Wilhelm Friedemann Bach. Gedateerd in de periode 1720-1723.

Volgens de Anleitung zijn de inventios en sinfonias composities:
waarmee liefhebbers (amateurs) van het klavier, maar in het bijzonder de leergierigen onder hen, een duidelijk voorbeeld wordt getoond om niet alleen
1. met twee stemmen goed te leren spelen, maar ook bij verdere vooruitgang (progressie) 
2. met drie obligate partijen/stemmen juist en goed om te gaan, waarbij het ontwikkelen van een cantabile speelwijze een belangrijk doel is.
3. Ook is het de bedoeling om een "voorsmaak" van de compositieleer aan te bieden.

Algemene aandachtspunten bij analyse va Bach inventies:
Het zijn composities met duidelijke geledingen.
Bij het realiseren van geledingspunten spelen **cadenzen** een sleutelrol.
Naast cadenzen spelen **sequenzen** een belangrijke rol.
De schrijfwijze is vaak **contrapuntisch** van karakter (veel imitaties, soms ook omkering en verbreding van motieven), maar dit is niet van dien aard dat men de inventies echt polyfone composities zou kunnen noemen, zoals een fuga.
Daarvoor zijn ze te kort en zijn de geledingen te sterk.
Er is een harmonisch plan, er wordt (dus) gemoduleerd.
Modulaties vinden plaats naar verwante toonsoorten.
Motieven spelen een belangrijke rol bij de vormgeving; langere thema's vinden we eigenlijk niet.

[https://doi-org.nlhhg.idm.oclc.org/10.1093/gmo/9781561592630.article.13877](https://doi-org.nlhhg.idm.oclc.org/10.1093/gmo/9781561592630.article.13877)(Hanze)

https://doi-org.access.authkb.kb.nl/10.1093/gmo/9781561592630.article.13877 (KB)










