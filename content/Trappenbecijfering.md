Is een van de [[Harmonische coderingssystemen]].

Voornamelijk in gebruik bij de "klassieke" harmonieleer en harmonische analyse van "klassieke" muziek: er wordt gewerkt met Romeinse cijfers en toevoegingen in Arabische cijfers). Het toekennen van een Romeins cijfer betekent een koppeling aan een _toonsoort_ en geeft de drieklank op de betreffende _trap_ van die toonsoort weer. Het akkoord waarnaar het trapcijfer verwijst bestaat in principe uit laddereigen tonen.  Bij trappenbecijfering  spelen de begrippen _akkoord_ en _akkoordomkering,_ en _grondtoon_ en _bastoon_ een bepalende rol.  Toevoegingen met Arabische cijfers duiden op toevoegingen aan de drieklank (bijvoorbeeld een 7 of 9), of op de omkering van een trap (6 voor sextakkoord). Hierbij gaat het, in tegenstelling tot akkoordsymbolen om de **laddereigen** 7 of 9 van die betreffende trap. Dus: in C groot bestaat IV7 uit de tonen f-a-c-e, een groot septiemakkoord. IV7 is in dit geval gelijk aan Fmaj7. Soms wordt, om bepaalde "lijntjes" in de stemvoering aan te geven, leentjebuur gespeeld bij de continuo-notatie. V4-3 betekent dan een V met kwartvoorhouding.  
Sinds enige tijd bestaat ook de praktijk om akkoord**kleur** te verwerken in de trap-aanduiding; in majeur I ii iii IV V vi vii0 ; hoofdletters voor groot op trap I, IV en V, kleine letters voor klein op trap II, III en VI, en de zevende trap met kleine letters en superscript O (afkomstig uit jazz-codering) voor verminderd. Voegt niet veel toe als je al weet in welke toonsoort je zit. Het maakt de codering onnodig gecompliceerd.

[[HARMONIE]]